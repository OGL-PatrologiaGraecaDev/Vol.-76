676

675
ditur :
CAPUT IV [Rea Ι γ].
Vnus. 17. - Protegunt umbra: umbram ejus.
10. Umbra: sunt diaboli peccatores qui se invicem
protegunt. Crimen dum defenditur, augetur. — Um-
brae quippe sunt diaboli, omnes iniqui : qui dum imi-
tationi iniquitatis ejus inserviunt, quasi ab ejus cor-
pore imaginis speciem trahunt. Sicut autem umbrae
ejus sunt pluraliter reprobi, ita singulariter umbra
ejus est unusquisque peccator. Sed dum doctrinas ju-
storum mali contradicunt, dum ab eis iniquum quem-
libet corrigi non permittunt, umbrae Behemoth istius
umbram ejus protegunt, quia peccatores quique in
quo sibi male sunt conscii, in eo et alium peccantem
defendunt. Umbrae umbram ejus protegunt, dum ne-
quissimorum facta nequiores perversis patrociniis
tuentur. Quod hoc nimirum studio faciunt, ne dum
culpa in qua et ipsi obligati sunt, in aliis corrigitur,
ad ipsos quandoque veniatur. Se igitur tegunt dum
alios protegunt, quia suam vitam inde praevident
impeti, unde alios considerant libera correptione con-
fundi. Sicque ﬁt ut summa criminum dum defendi-
tur augeatur, et uniuscujusque nequitia eo sit ad per-
petrandum facilis, quo difﬁcilis ad puniendum. Sce-
lera quippe peccantium tanto majora incrementa
percipiunt, quanto per defensionem potentium diu
inulta tolerantur. Sed 1081 tales quique seu extra,
seu intra sanctam Ecclesiam esse videantur, tantose
¹ ape rtiores Dei hostes exhibent, quanto majores sunt
patroni vitiorum. Contra illum quippe suis defensio-
nibus pugnant, ³ cui ea displicent, quae defendendo
multiplicant. Quod factum bene per prophetam Do-
minus sub Babylonis specie redarguit, dicens: Oriun-
tu-r in domibus ejus spinea et urticte, et paliurus in mu-
nitionibus ejus (Isai. XXXIV, 13). Quid namque per
urticas nisi cogitationum prurigines, quid vero per
spinas nisi vitiorum punctiones accipimus? In domi-
bus igitur Babylonis urticae et spinae pullulant, quia
in confusione mentis reprobaa et desideria cogitatio-
num surgunt quae exasperant, et operum peccata
quae pungunt. Sed haec agentes habent etiam nequio-
res alios defensores suos. Unde illic apte protinus
subdidit : Et paliurus in munitionibus eius. Paliurus
quippe tanta spinarum circumdatione densescit, ut
prae asperitate tangi vix possit. Intus igitur urtica et
spina nascitur, sed utrumque hoc exterius per pa—
liurum munitur, quia videlicet minores iniqui mala
quaelibet faciunt, sed ea nequissimi majores tuentur.
Unde bene et hic dicitur: Protegunt umbrae umbram
ejus. Dum enim malum pejor vindicat, quasi umbra
umbram, ne a veritatis lumine irradietur, obscurat.
Sequitur :
ἓ Yal. CL, paratiores.
² vulgati cum duob. Mss. Germ., cui ea qua displi-
cent, defendendo-multiplicant; quod sensu carere—no-
bis videtur. Huic loco restituendo adhibuimus Mss.
Vindoc., Pratel. et Utic.
³ Turon., duo Germ., Pratel. ac plur., arbores sa-
⁶ aud., dilectio.
