ceptw ῑιεε .

57 MORALIUM LIB. XVIII. - ΙΝ CAPUT XXVIII B. 10B. 58
suo morientibus debet aestimari, quia eorum per- Α
cussio hic coepta ille perﬁcitur, ut incorrectis unum
ﬂagellum sit quod temporaliter incipit, sed in aeter-
nis suppliciis consummatur, quatenus eis qui om-
nino corrigi renuunt jam praesentium ﬂagellorum
percussio sequentium sit initium tormentorum.
Emittet ergo super eum, et non parcet. Sequitur :
CAPUT xxm [Vet. XIII].
Iam. — De manu ejus fugiens fugiet.
36. Ferientis manum sola emendatione evadimus. —
Ille etenim de manu fugit ferientis, qui suae pravi-
tatem corrigit actionis. Vel certe quia in sacro elo-
quio manus operatio solet intelligi, de manu per—
cussi fugit qui, dum pravi interitum conspicit, vias
pravitatis relinquit. Unde adhuc subditur :
CAPUT XXIV.
Vens. 23. — ¹ Stringet super eum manus suas.
37. In aliorum paena quid nobis timendum sit con-
spicimus. — Manus quippe stringere est vitae suae
opera in rectitudine conﬁrmare. Unde etiam Paulus
ait : Remissas manus et dissoluta genua erigite (Hebr.
xu, l2). Dum itaque alienum interitum conspiciunt,
revocantur ad cor, ut recogitent suum; et unde alius
ad tormenta ducitur, a tormento alius inde liberatur.
Stringit ergo super eum manus suas, quia conspicit
in aliena poena quid timeat; et dum delinquentem
sic percussum conspicit, dissoluta sua opera justitiaz
vigore constringit. Sicque ﬁt ut qui iniquus vivens
multos ad culpam traxerat delectatione peccati,
quosdam moriens a culpa revocet terrore tormenti.
Quod etiam provenire bonis Psalmista testatur, di-
cens : Laetabitur justus cum viderit vindictam impio-
rum, manus suas iuvabit in sanguine peccatorum (Psat.
Lvn, 11). In peccatorum morientium sanguine justi
’ lavantur manus,quia dum eorum poena conspicitur,
conspicientis vita mandatur. Sequitur :
CAPUT XXV.
Inm. — Et sibilabit super illum, intuens locum ejus.
38. Sicque a peccato compescimur. — Quid in si—
bilo, nisi intentio admirationis exprimitur? Si vero
in sibilo alia fortasse signiﬁcatio quaeritur moriente
peccatore, hi qui interitum ejus aspiciunt, os in si—
bilo stringunt, dum ad ea quae contempserant verba
spiritalia convertuntur, ut jam credere et praedicare
incipiant quae prius dum iniquum ﬂorere cernerent Β
non credebant. Nam ﬁt plerumque ut inﬁrmorum
animus eo magis ² de auditu veritatis trepidet, quo
florere contemptores veritatis videt. Sed dum justa
ultio injustos subtrahit, alios a pravitate compescit.
Unde per Salomonem dicitur : Multato pestilente, sa-
pientior erit parvulus (Prov. xxx, 11). Vir igitur
sanctus postquam potentum poenas qui extolluntur in
saeculo suﬂicienter explevit, 573 rursus ad haereti-
corum superbiam, qui extolluntur in eloquio, verba
convertit. Nam sequitur :
ξ Laud. et Norm., stringit.
³ Vindoc., de audacia veritatis.
³ Germ., Corb. Germ., Gemet. et alii Norm., re-
